[
    {
        "instruct": "Stwórz tytuł dla podanego artykułu.",
        "input": "Wypoczynek w ogrodzie, w cieniu drzew lub pod parasolem? Jeśli tak, to tylko na wygodnych meblach z technorattanu. W ofercie Allegro znajdziesz wiele zestawów, na które warto zwrócić uwagę. Jeśli szukasz akurat mebli ogrodowych z technorattanu, ten poradnik jest dla ciebie. Zaletą mebli z technorattanu jest ich lekkość, mobilność i łatwość w obsłudze. Szybko się je myje i chowa.\nNac Happy Garden Salamanca\nTo coś dla wielbicieli nowoczesnej klasyki. Neutralna kolorystyka, smukła linia, lekkość i praktyczność. Zestaw Nac Happy Garden Salamanca składa się z dwóch foteli, sofy i stolika ze szklanym blatem. Fotele i sofa zostały wyposażone w poduszkę oraz miękkie wypełnienie. Mimo że meble wyglądają na bardzo lekkie, w rzeczywistości są dość stabilne i mocne. Ich stelaż został wykonany z aluminium malowanego proszkowo. Cała reszta natomiast jest z technorattanu. Dodatkowo na stoliku umocowano szklany blat, który pozwala na utrzymanie ciężaru o wadze nawet 75 kg. Zalecane obciążenie sofy to maksymalnie 220 kg, natomiast na każdym z foteli można położyć nawet 100 kg.\nJakie są wymiary elementów zestawu? Stolik ma długość 95 cm, szerokość 42 cm i wysokość 60 cm. Sofa mierzy 134 cm, szerokość to 85 cm, a wysokość – 83 cm. Natomiast fotel ma 72 cm szerokości, 85 cm długości i 83 cm wysokości. Całość waży niespełna 43 kg. Cena zestawu to 999 zł.\nFocus Garden Rodos\nTo zestaw, który może służyć zarówno jako narożnik, jak i pojedyncze fotele. Moduły to doskonałe rozwiązanie dla osób, które cenią sobie funkcjonalność, wygodę, ładny wygląd i spore możliwości aranżacyjne. Dzięki nim komplet może stać zarówno w ogrodzie, jak i na tarasie. Może również zdobić wnętrze domu. Dlaczego jest taki wyjątkowy? W zależności od potrzeb lub upodobań można stworzyć z niego dowolną konfigurację elementów. Są to: dwa fotele narożne i dwa z prostym oparciem.\nW skład zestawu wchodzi także ława. Fotele zostały wyposażone w zapinane na zamek poduchy i siedziska. Stelaż wykonano z malowanego proszkowo aluminium. Stół pokryto szkłem hartowanym o grubości 5 mm. Zestaw waży 55 kg i po złożeniu w narożnik ma długość około 2 m. Jego cena to 2699 zł.\nbox:offerCarousel\nCorfu Set\nPrzywodzący na myśl grecką wyspę Korfu zestaw kusi swoim wyglądem. W jego skład wchodzi sofa, dwa fotele i stolik. Całość jest bardzo funkcjonalna, łatwa w obsłudze i lekka. To idealny zestaw do ogrodu. Corfu został wykonany z technorattanu o strukturze rattanu naturalnego. Jest odporny na warunki atmosferyczne (w tym na promienie UV) i wodoodporny. Do foteli i sofy dołączono miękkie siedziska, które poprawiają komfort wypoczynku. Dodatkowo zastosowano profilowanie oparć, co pozwala na większy relaks. Zestaw jest bardzo trwały. Możliwe jest pozostawienie go na zewnątrz nie tylko latem, ale także zimą. Jego cena to 875 zł.\nMeble z technorattanu to doskonała ozdoba ogrodu. Ich ogromnym plusem jest łatwa obsługa i lekkość, która pozwala na szybkie ich sprzątnięcie w razie burzy czy deszczu. To też dobre rozwiązanie do nowoczesnych wnętrz.",
        "output": "Tarasowe zestawy wypoczynkowe z technorattanu",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Stwórz tytuł dla podanego artykułu.",
        "input": "Triumph Studios, twórcy opisywanej tu produkcji, to weterani w branży gier, mimo że w ich portfolio wielu tytułów nie uświadczymy. Ta Holenderska firma utrzymuje się na rynku od dwudziestu lat, racząc nas w tym czasie jedynie dwiema markami, w których obrębie powstało łącznie sześć produkcji. „Age of Wonders III” to ich najmłodsze dziecko. W czasach, gdy pojawiało się pierwsze „Age of Wonders”, 3DO zdominowało rynek strategicznych gier turowych, wydając „Heroes of Might and Magic III”, do dziś uznawane przez wielu za najlepszego przedstawiciela swojego gatunku. Mimo to dzieło Holendrów zdobyło własną grupę fanów, dla których powstały kolejne odsłony. I chociaż premiery części drugiej i trzeciej dzieli ponad 10 lat, sam pomysł na zabawę wiele się nie zmienił. Można tu mówić bardziej o ewolucji niż rewolucji w gatunku.\nbox:imageShowcase\nbox:imageShowcase\nbox:imageShowcase\nbox:imageShowcase\nPoczątkowe wybory\nStart „Age of Wonders III” to klasyczny dla podobnych gier wybór: kampania fabularna bądź pojedyncze scenariusze, w tym przypadku – z możliwością gry samemu lub z innymi graczami przez sieć albo nawet przy jednym komputerze. Decydując się na grę lokalnie, każdy z graczy po kolei wykonuje swoją turę, przekazując później pałeczkę następnej osobie.\nW podstawowej wersji „Age of Wonders III” zawiera dwie kampanie, z czego jedna – elficka – zalecana jest dla początkujących graczy i ma opcjonalny samouczek. Dopiero druga kampania – Wspólnota – stanowi jakiekolwiek wyzwanie. Liczbę dostępnych kampanii można poszerzyć dodatkami. Tu wybija się chociażby polecana zaawansowanym graczom kampania Nekromanty, dostępna dzięki dodatkowi „Eternal Lords”.\nO ile jednak fabularne kampanie pozwalają mocno zagłębić się w uniwersum gry, to pojedyncze scenariusze stanowią zawsze najważniejszy element gier z gatunku turowych strategii. Twórcy „Age of Wonders III” doskonale zdają sobie z tego sprawę, co widać po mnogości opcji, zarówno przy dostosowywaniu zasad gry na danej mapie, jak i przy kreacji naszego dowódcy i jego imperium.\nbox:imageShowcase\nbox:imageShowcase\nOpcje tworzenia imperium\nLiczba opcji, jaką mamy przy tworzeniu własnej gry, może początkowo przytłoczyć. Dostosować możemy takie parametry, jak: szybkość gry, ilość startowych zasobów, poziom trudności czy częstotliwość „kosmicznych zdarzeń”, czyli losowych wydarzeń, które dzieją się na mapie strategicznej. Ale to nie wszystko. Możemy jeszcze ustalić maksymalną liczbę bohaterów oraz ich maksymalny poziom. Do tego możemy zaznaczyć opcję odsłonięcia całej mapy od razu (nie ma wtedy tak zwanej „mgły wojny”) albo zablokować możliwość budowania nowych miast – wtedy skupiamy się wyłącznie na osadach startowych. \nA gdy już przebrniemy przez dostosowywanie parametrów gry, możemy jeszcze stworzyć naszego władcę. Istnieje oczywiście opcja wyboru jednego z predefiniowanych herosów, ale najlepiej dostosować postać do własnych upodobań.\nNasz przywódca może być przedstawicielem jednej z sześciu ras (Człowiek, Wysoki Elf, Drakon, Krasnolud, Goblin bądź Ork) i sześciu klas (Arcydruid, Drednota, Czarownik, Łotrzyk, Generał i Teokrata). W zależności od dokonanego tu wyboru, dalej możemy jeszcze przyporządkować naszemu dowódcy trzy spośród kilkunastu specjalizacji. Ich wybór ma wpływ na pasywne statystyki naszego imperium. \nJakby tego było mało, proces tworzenia przywódcy kończy się na dostosowaniu jego wyglądu, a także imienia i herbu, pod jakim będzie występował. Nie jest to co prawda kreator rodem z „The Sims”, ale jest miłym urozmaiceniem zabawy.\nbox:imageShowcase\nbox:imageShowcase\nStrategicznie i taktycznie\nNiezależnie jednak od wcześniejszych wyborów, początek rozgrywki niemal za każdym razem wygląda tak samo: zaczynamy z bohaterem na koniu, niewielką armią i pierwszym miastem, które jest dla nas bazą produkującą wojsko. Z czasem możemy powiększyć nasze imperium o kolejne miasta – w tym celu wyprodukować musimy jednostki osadników. \nKażde miasto dysponuje strefą wpływów, przedstawioną w formie granicy rozciągającej się po okolicznej krainie. Wszystkie znajdujące się na terenie wpływów obiekty, jak na przykład źródła surowców, automatycznie wzbogacają nasz skarbiec. Nie musimy więc się marwić ich zajmowaniem. Nie warto zakładać nowych osad na całkowitych pustkowiach – z ekonomicznego punktu widzenia wiele na tym nie zyskamy.\nbox:imageShowcase\nbox:imageShowcase\nEksplorację świata i zarządzanie miastami wykonujemy z perspektywy mapy strategicznej, obejmującej cały świat gry. Tutaj dbamy przede wszystkim o ekonomię, a ta wcale nie jest tak prosta do ogarnięcia. Musimy bowiem zwracać uwagę na punkty czarów, wiedzy, populacji i produkcji oraz złoto, bez którego wiele nie zdziałamy. Tylko dbając o równomierny rozwój, doczekamy się z czasem nowych czarów, kolejnych miast, a także coraz potężniejszych jednostek, którymi przyjdzie nam walczyć.\nGdy natrafimy na przeciwników, akcja gry przenosi się na mapę taktyczną. To niewielkie pole bitwy, dosyć umownie przedstawiające okolicę. System walki w „Age of Wonders III” sprawdza się dobrze i przede wszystkim nie nudzi. Jest to zasługa między innymi systemu obrony i kontrataku. Żeby jednostki mogły się bronić i kontratakować, muszą być ustawione przodem do wroga. Ataki z flanki lub od tyłu zadają większe obrażenia i automatycznie chronią atakujących przed szybką kontrą. Gracz musi więc cały czas pilnować swoich skrzydeł, ale równocześnie sam musi umieć zaatakować wroga, by maksymalnie wykorzystać potencjał wojsk. Do tego wszystkiego dochodzą dodatkowe modyfikatory, jak chociażby w przypadku ostrzału jednostek chowających się za osłonami.\nbox:imageShowcase\nbox:imageShowcase\nKolejne wygrane bitwy to zaś kolejne poziomy dla naszego bohatera. Z czasem od pojedynczych bitew mogą zależeć losy całego scenariusza albo nasza reputacja. Jeżeli postanowimy zburzyć podbite miasto, stracimy w oczach praworządnych bohaterów, a zyskamy u innych „złych” postaci. Może to pomóc bądź przeszkodzić w budowaniu dyplomatycznych kontaktów.\nPodsumowanie\nTriumph Studios pokazało, że można stworzyć dobrą i rozbudowaną produkcję, nawet po kilkunastu latach od wydania jej poprzedniej części. „Age of Wonders III” to gra bardzo klasyczna w obrębie swojego gatunku, ale odpowiednio uwspółcześniona, zwłaszcza że kolejne scenariusze gwarantują zabawę na długie tygodnie. \nWymagania sprzętowe „Age of Wonders III”\nZalecane:\nprocesor: Intel Core 2 Quad Q6600 @ 2.4 Ghz lub AMD Phenom X4 9900 @ 2.6 Ghz\nRAM: 4 GB\nkarta grafiki: nVidia Geforce 460 1GB RAM lub AMD Radeon HD 6850 1GB RAM\npamięć: 10 GB na dysku\nsystem: Windows Vista, Windows 7, Windows 8, Windows 8.1\nDirectX: 9.0c\nMinimalne:\nprocesor: Intel Core 2 Duo E6600 @ 2.4 Ghz lub AMD Athlon 64 X2 5000+ @2.6 Ghz\nRAM: 2 GB\nkarta grafiki: nVidia 8800 / ATi Radeon HD 3870 z 512 MB RAM lub zintegrowana Intel\nHD 3000 z 3 GB RAM.\npamięć: 10 GB na dysku\nsystem: Windows XP, Windows Vista, Windows 7, Windows 8, Windows 8.1\nDirectX: 9.0c\nDostępność:\nGra jest dostępna na PC.",
        "output": "„Age of Wonders III” – recenzja",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Stwórz tytuł dla podanego artykułu.",
        "input": "Aby cieszyć się bezawaryjną eksploatacją automatycznej skrzyni biegów, musimy o nią odpowiednio zadbać. Jednym z najważniejszych czynników wpływających na żywotność automatu jest regularna wymiana oleju. Najlepiej, by odbywała się ona w sposób dynamiczny. Olej w automatycznej skrzyni biegów nie tylko odpowiada za smarowanie i ochronę elementów mechanicznych przed zużyciem, ale również za wyłapywanie zanieczyszczeń oraz chłodzenie. Z biegiem czasu olej traci swoje właściwości, zmienia się jego lepkość i należy go wymienić. Bardzo wrażliwym na przepracowany olej elementem jest sterownik hydrauliczny, który odpowiada za płynne przełączanie biegów. Wielu producentów samochodów twierdzi, że oleju w skrzyni biegów się nie wymienia. Natomiast specjaliści od mechaniki jasno mówią, że wymianę taką należy przeprowadzić. Olej w automatycznej skrzyni biegów pracuje podobnie jak w silniku i również ulega zużyciu. Dlatego tak ważna jest jego regularna wymiana. Podkreślić też należy, że olej w automatycznej skrzyni biegów ulega znacznie szybszemu zużyciu niż w przekładni manualnej.\nJak często wymieniać olej w automatycznej skrzyni biegów?\nJeżeli mamy nowy samochód z automatem, pierwszą wymianę możemy wykonać po ok. 80 000 km do 100 000 km. Później należy wymieniać częściej, co 40 000 km-60 000 km. Interwał wymiany oleju w automatycznej skrzyni biegów zależy w głównej mierze od rodzaju skrzyni oraz zastosowanego oleju.\nJeżeli automatyczna skrzynia zaczyna szarpać, to ostatni dzwonek na wymianę oleju. Bardzo często po jego wymianie praca skrzyni ulega diametralnej poprawie – biegi zmieniane są płynnie, bez szarpania. Zdarzyć się może, że jest już za późno i konieczna będzie naprawa skrzyni biegów. Niestety każdy taki remont sporo kosztuje, ze względu na bardzo skomplikowaną budowę.\nStatyczna czy dynamiczna wymiana oleju?\nW tzw. statycznej wymianie spuszczamy olej ze skrzyni przez korki spustowe lub poprzez zdjęcie miski olejowej. Następnie odczekujemy jakiś czas, aby cały olej ściekł, zakładamy nowy filtr i zalewamy świeży olej. Niestety w taki sposób działamy tylko doraźnie, ponieważ nie wymieniliśmy całego oleju, tylko około połowę. Statyczna wymiana oleju nie przyniesie więc oczekiwanych rezultatów.\nDynamiczna wymiana oleju jest znacznie lepsza i skuteczniejsza, ponieważ wymianie ulega 100% oleju, jaki znajduje się w skrzyni oraz w całym układzie smarowania. Tylko ona gwarantuje, że serwis zostanie wykonany zgodnie ze sztuką. Dynamiczna wymiana oleju w automatycznej skrzyni biegów polega na podłączeniu specjalnego urządzenia, które wykonuje wymianę w kilku etapach. Początkowo cały układ płukany jest specjalnym środkiem czyszczącym, aby pozbyć się wszelkiego rodzaju zanieczyszczeń, jakie zalegają w skrzyni biegów. W kolejnym etapie urządzenie wypompowuje cały stary olej i zatrzymuje go w zbiorniku. Trzeci etap to wprowadzenie pod ciśnieniem nowego oleju, który jednocześnie wypycha resztki starego. Po uzupełnieniu całego układu automatycznej skrzyni biegów świeżym olejem można dodatkowo zastosować specjalny środek, który ogranicza tarcia pomiędzy mechanicznymi elementami. W ostatnim etapie należy skontrolować stan oleju w skrzyni biegów oraz ewentualnie go uzupełnić.\nWażne jest także, aby podczas serwisu filtr w skrzyni został wymieniony na nowy. Statyczna wymiana na pewno będzie tańsza od dynamicznej. Jeżeli ktoś zna się na mechanice, może sam wykonać wymianę oleju, spuszczając go, podobnie jak z silnika. W takiej sytuacji należy mieć świadomość, że wymiany musimy dokonywać znacznie częściej, oraz że samodzielnie nie wypłuczemy wszystkich zanieczyszczeń. Taką możliwość daje tylko dynamiczna wymiana oleju przy pomocy specjalnego urządzenia.\nJaki wybrać olej do automatycznej skrzyni biegów?\nOlejów do automatów jest kilka rodzajów. W starszych konstrukcjach wystarczy zastosowanie oleju typu dexron II lub III. Automaty montowane we współczesnych samochodach wymagają zastosowania syntetycznego oleju ATF (Automatic Transmission Fluid), który gwarantuje m.in. stabilność termiczną w niskich i wysokich temperaturach oraz redukuje tarcie. Trzeba pamiętać, że nie każdy olej ATF jest taki sam. Aby dobrać odpowiedni olej do naszego automatu, musimy określić typ oraz model zamontowanej skrzyni, a także to, jakie normy i specyfikacje powinien spełniać. Często informację taką można znaleźć w książce serwisowej pojazdu. Jeżeli nie podano takowej, skorzystać można z narzędzi, które umożliwią dobranie oleju do konkretnej skrzyni. Dostępne one są często na stronach producentów olejów.\nWłaściciele samochodów z automatycznymi skrzyniami biegów powinni mieć świadomość, że wymiana oleju w przekładni musi stanowić standardowy zabieg eksploatacyjny.",
        "output": "Dynamiczna wymiana oleju",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    }
]