[
    {
        "instruct": "Stwórz wstęp dla podanego artykułu.",
        "input": "Nastrój i atmosfera tu panująca powinna zachęcać do wypoczynku. Ściany powinny być pomalowane w łagodne, uspokajające barwy. Warto zadbać również o pościel wyprodukowaną wyłącznie z naturalnych materiałów. Dźwięki muzyki relaksacyjnej, wysokiej jakości rolety, które chronią pokój przed niechcianym towarzystwem promieni słonecznych o poranku, a przede wszystkim wygodne łóżko i materac. Wystrój powinien być spójny i przemawiać do ciebie. Najlepiej, jeśli to ty zaprojektujesz swoją sypialnianą przestrzeń.\nMaterace warte swojej ceny\nLuksus kosztuje. Oczywiście nie zawsze cena jest gwarancją jakości, ale w wielu przypadkach tak jest. Materace, których cena zdecydowanie przekracza 1000 zł, są wykonane z materiałów najwyższej klasy i stworzone przy użyciu najnowszych rozwiązań technologicznych, aby zapewnić maksymalny komfort i pozytywnie wpłynąć na kondycję całego organizmu. Tak, to prawda, bo materac to coś znacznie więcej niż tylko podłoże do spania.\nMaterac CZAR NOCY TALALAY\nCzy w tym przypadku cena idzie w parze z jakością? Zdecydowanie tak! Ceny tego materaca zaczynają się od 5000 zł, ale te najnowsze osiągają ceny rzędu 13 000 zł. Co czyni materac CZAR NOCY TALALAY tak wyjątkowym? Wkład materaca jest wykonany ze sprężyn woreczkowych jednopolowych, co sprawia, że materac nie odkształci się mimo upływu wielu lat. Jego budowa pozwala przybrać kręgosłupowi naturalny kształt w postaci litery S, co z kolei jest gwarancją wysokiego komfortu spania. W materacu o wymiarach 140 x 200 cm znajduje się aż 2800 sprężyn, które posiadają certyfikat ISO 9001. W tym materacu nigdy nie usłyszysz skrzypienia czy zgrzytania sprężyn.\nLateks Talalay, wykorzystany do produkcji materaca, jest wykonany przy użyciu nowatorskiej technologii – jest wulkanizowany na bazie żywicy naturalnej w ujemnych temperaturach. Dzięki jego właściwościom wentylacyjnym i antygrzybicznym masz pewność, że w materacu nigdy nie rozwiną się roztocza, bakterie czy grzyby.\nMaterac lateksowy VITA JANPOL\nCeny tego materaca zaczynają się od ok. 3000 zł, a kończą na 6000 zł. Jego wkład został wyprodukowany z 10-procentowego naturalnego mleczka kauczukowego. Blok lateksowy posiada aż siedem zróżnicowanych anatomicznie stref twardości, dzięki którym każda część twojego ciała ma zapewniony maksymalny komfort.\nJak zapewniają producenci, jest to jedyny materac zawierający w tak dużym stopniu surowce naturalne. Ogromna ilość kanałów wentylacyjnych sprawia, że podczas snu zachowana jest odpowiednia cyrkulacja powietrza, a w zastosowanym lateksie nie mogą rozwijać się bakterie i grzyby. Materac lateksowy VITA JANPOL to również dziesięcioletnia gwarancja na produkt.\nMaterac JAZZ Diamond\nOstatnia propozycja dla osób, które są w stanie zainwestować spore pieniądze w zakup luksusowego materaca, to Jazz Diamond. Jego ceny promocyjne zaczynają się już od 3000 zł. To innowacyjny materac dzięki wykorzystaniu najnowszych rozwiązań: sprężyn Inter Active oraz pianki wysoko elastycznej Velvet Touch, która została zaprojektowana przez zespół wykwalifikowanych inżynierów na potrzeby producenta materaców.\nMaterac wyróżnia wykorzystanie dodatkowych sprężynek o mniejszej średnicy i wysokości, które zostały umieszczone pomiędzy głównymi sprężynami, co zapewnia komfort nieporównywalny z niczym innym. Gęste ułożenie sprężynek zapewnia doskonałe podtrzymanie ciała, gdyż materac idealnie dopasowuje się do fizjologicznych krzywizn kręgosłupa.",
        "output": "Sypialnia to jedno z naszych ulubionych miejsc w domu. Nic dziwnego, to tutaj regenerujemy swój organizm, odpoczywamy i ładujemy akumulatory na kolejny dzień. Sypialnia, która nam to zapewni, musi być jednak właściwie wyposażona.",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Stwórz wstęp dla podanego artykułu.",
        "input": "W świecie kultury przesytu\nBrytyjczyk Lawrence Osborne to prawdziwy kosmopolita i obywatel świata – nim zasiadł do pisania Przebaczenia, żył w wielu krajach, często odległych kulturowo od starego kontynentu. Mieszkał w Maroku, Meksyku, Tajlandii i Turcji, trochę czasu spędził we Francji i Włoszech. Impresje z podróży usnuły opowieść, podejmującą temat szczególnie aktualny. Na oczach czytelnika zderzają się tradycje i cywilizacje, które – choć obce – zostały skazane przez historię i układy polityczne na sąsiedzką koegzystencję.\nAkcja zawiązuje się, gdy para zamożnych Anglików przylatuje do Tangeru. Doktor David i pisarka Jo jadą dalej – w głąb Maroka. Wybierają się na luksusowe, kilkudniowe przyjęcie w ekskluzywnej rezydencji. Właściciele posiadłości, dwaj bogaci geje, zaprosili do siebie śmietankę towarzyską i przedstawicieli establishmentu z całego świata. Goście przybywają tłumnie – co rusz na posesji parkuje wytworna limuzyna lub ląduje helikopter. Zbytkowna uczta, która na nich czeka, to prawdziwy kult konsumpcjonizmu – biesiadnicy mogą liczyć nie tylko na góry kuskusu czy fontanny szampana, ale również na kokainowe zapomnienie.\nDwa światy marokańskiej pustyni\nDavid i Jo burzą nastrój beztroskiej zabawy. W drodze – po małżeńskiej kłótni – śmiertelnie potrącają młodego Marokańczyka. Zdezorientowani postanawiają zapakować ciało do bagażnika i zdać się na pomoc gospodarzy posiadłości. Choć atmosfera zdecydowanie gęstnieje, pozostali biesiadnicy nie rezygnują z uciech bankietu. Wreszcie przyjeżdża miejscowa policja, ale w największe osłupienie gości wprawia rodzina zmarłego, która również przybywa i przedstawia doktorowi zdumiewającą propozycję. David musi, zgodnie z lokalną tradycją, uczestniczyć w pogrzebie muzułmanina, który ma zostać pochowany hen, na skraju pustyni.\nWłaściciele posiadłości, którzy znają miejscowe obyczaje, namawiają Davida, by zgodził się wziąć udział w obrządku. Ich zdaniem, nic mu nie grozi. Ale napięcie, jakie autor konsekwentnie buduje od pierwszych zdań powieści, nie pozwala uwierzyć czytelnikowi w wątpliwe gwarancje.\nZepsuci imprezowicze uważają, że dobra materialne wybawią Brytyjczyków z opresji – jednak tym razem to nie wystarczy. To świat zupełnie innych, niekonsumpcyjnych wartości – należy przyjąć winę, a potem poddać się karze...\nMarokańska pustynia to literacki pretekst, by skonfrontować ze sobą dwie odmienne rzeczywistości – muzułmańską i chrześcijańską. W świetle ostatnich wydarzeń i tzw. kryzysu emigracyjnego powieść Osborbe'a nabiera nowych znaczeń. Okazuje się, że odrębne światy niewiele łączy, a sporo dzieli. Uboga, tradycyjna i wyjątkowo konserwatywna społeczność staje się jaskrawym przeciwieństwem gości, wiodących hulaszczy tryb życia i kultywujących zbytek. Mimo że sąsiadom dotąd udawało się żyć we względnej symbiozie, śmierć młodego muzułmanina zmienia wszystko – do głosu dochodzą wzajemne uprzedzenia i religijny fundamentalizm. Kiedy „niewierny”, nawet przypadkowo, zabija wyznawcę islamu, o tolerancji nie ma mowy, a tragedia wisi w powietrzu.\nPesymistyczna powieść w Camusowskim duchu\nKsiążka dotyka nie tylko problemu odmienności kulturowej – sięga głębiej, opowiadając o uniwersalnej kondycji człowieka, jego naturze i kwestii odpowiedzialności za popełnione czyny. Nie ma klasycznych podziałów na dobro i zło, nic tu nie bywa jednoznaczne – nawet winowajca i ofiara czasem budzą wątpliwości. Kolejne karty książki przekonują odbiorcę, że pokrzywdzonych jest znacznie więcej – i to po obu stronach wielowątkowego konfliktu.\nLawrence Osborne to wytrawny obserwator – zdaje się prześwietlać ludzkie dusze i wydobywać z czeluści ich najciemniejsze sekrety. Z łatwością konstruuje skomplikowane, wymykające się ocenom portrety psychologiczne, przemawiające do wyobraźni. Intryguje również barwny język powieści, który nie stroni od metafor i znakomicie buduje napięcie czy ponury miejscami nastrój.\nDavid to odpychający cynik, smakosz kultury przesytu, który czuje dominującą wyższość nad uboższą i cywilizacyjnie niższą nacją. Utwór Osborne'a staje się kolejnym, pesymistycznym głosem w toczącej się dyskusji – autor nie widzi szans na porozumienie – między muzułmanami a zlaicyzowaną, materialistyczną Europą dostrzega przepaść. Wzajemne ułożenie stosunków utrudnia fatalistyczny światopogląd Osborne'a: jego zdaniem o losach jednostek i zbiorowości decyduje przypadek. W ten sposób powieść nawiązuje intrygujący, ponadczasowy dialog zprozą Alberta Camusa – warto przypomnieć sobie ulubione pozycje piewcy egzystencjalizmu, które w obliczu ostatnich wydarzeń stają się boleśnie aktualne.\nŹródło okładki: www.znak.com.pl",
        "output": "Zbrodnia i kara to jeden z częściej spotykanych motywów w historii literatury. Temat podejmowały największe literackie sławy, dlatego wydawało się, że na rynku wydawniczym nie pojawi się już żadna odkrywcza, nowatorska pozycja. Tymczasem Przebaczenie Osborne'a to prawdziwe zaskoczenie – warto zaznajomić się z lekturą, okrzykniętą przez periodyki tej klasy co „Guardian”, „The Economist” i „Library Journal” jedną z najlepszych książek roku.",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Stwórz wstęp dla podanego artykułu.",
        "input": "Na pozór sprawa jest prosta. Jeżeli pojawia się alkohol, kluczyki do samochodu odwieszamy na kołek. Tak naprawdę jednak są w życiu sytuacje, w których trzeba prowadzić kilka godzin po wypiciu lampki wina. Ewentualnie piliśmy poprzedniego dnia i chcemy sprawdzić, czy możemy już jechać, czy powinniśmy jeszcze poczekać. W końcu konsekwencje jazdy pod wpływem czy na kacu są poważne. Można doprowadzić do tragedii. Jeśli mamy więcej szczęścia, czeka nas „tylko” wysoki mandat i odebranie prawa jazdy, co w przypadku kierowców zawodowych może mieć olbrzymi wpływ na ich życie.\nRecepta\nNa szczęście jest sposób na to, by wiedzieć, kiedy możemy już prowadzić. Można się wybrać do najbliższej komendy policji, gdzie zazwyczaj za darmo sprawdzimy stan swojej trzeźwości. Jeśli jednak do komendy mamy daleko, można poradzić sobie na własną rękę. Wystarczy nabyć alkomat. To sprytne urządzenie mierzy zawartość alkoholu w wydychanym powietrzu. Sprzęt tego typu można kupić relatywnie tanio, jest też prosty w użyciu. To sprawia, że staje się idealnym prezentem pod choinkę właściwie dla każdego. Nawet gdy ten, kto nie ma prawa jazdy, doceni alkomat, dzięki któremu może na przykład przebadać się przed pójściem do pracy.\nNie ufać za bardzo!\nJak każde urządzenie, także alkomat jest obarczony pewnym błędem pomiaru. Niektóre modele podają wyniki bardziej zgodne z prawdą, inne mocniej mylą się w swych wskazaniach. Dlatego należy zachować dozę ostrożności i nie ufać alkomatom bezkrytycznie. Ma to znaczenie zwłaszcza w sytuacjach, w których urządzenie wskazuje, że jesteśmy jeszcze pod wpływem alkoholu. Nawet jeśli wskazanie mieści się w granicy dopuszczonej przepisami normy (0,2 promila), warto odpuścić sobie jeszcze prowadzenie samochodu. W końcu wynik na policyjnym alkomacie może świadczyć na naszą niekorzyść, a policjanta nie będzie obchodziło tłumaczenie, że przecież nasz alkomat pokazywał coś innego.\nAby alkomat dobrze działał\nAlkomat to dość skomplikowane i precyzyjne urządzenie, więc należy o niego dbać. Trzeba przestrzegać zaleceń producenta dotyczących między innymi odstępu między piciem a badaniem. Raz na pewien czas (najczęściej raz w roku lub po wykonaniu danej liczby pomiarów) alkomat musi przejść kalibrację. Często robi to sam producent, czasami nawet pierwsza kalibracja jest darmowa.\nJaki sprzęt wybrać?\nJeżeli już zdecydowaliśmy się obdarować kogoś (a może siebie?) alkomatem, musimy wybrać odpowiedni model. Oferta rynkowa jest różnorodna. Od jednorazowych sprzętów za kilka złotych przez proste i niedrogie urządzenia za kilkadziesiąt złotych (zazwyczaj o słabszej skuteczności), aż po zaawansowane alkomaty rodem z policyjnych komend, kosztujące po kilka tysięcy.\nDość szeroki jest na szczęście wybór w kategorii średnich cen. To kompromis między kosztem a jakością i trwałością sprzętu. Wśród popularnych producentów można wymienić między innymi koreańską firmę Promiler.\n* AL-8000 marki Promiler, który działa w zakresie aż do 4 promili. Ma nowoczesny design i jest dostępny w kilku różnych kolorach, co docenią esteci. Osoby zwracające uwagę na aspekty praktyczne docenią, że żywotność czujnika alkomatu to ponad 2000 pomiarów, kalibracja jest zaś wymagana co tysiąc pomiarów lub raz w roku. Cena od 399 zł.\nbox:offerCarousel\nCi, którzy mieli okazję kiedyś przebadać swoją trzeźwość w komisariacie lub podczas kontroli drogowej, na pewno zetknęli się z alkomatem, który nie ma ustnika, tylko mierzy zawartość alkoholu na odległość. Wystarczy w niego dmuchnąć tak, jakbyśmy gasili świeczkę. Obecnie taki sprzęt można kupić sobie samemu.\niBlow. Doskonale sprawdzi się, gdy trzeba przebadać większą liczbę osób, jedną po drugiej – na przykład w czasie imprezy rodzinnej. W dodatku jest efektowny i dokładny. W końcu kto nie chciałby mieć takiego sprzętu jak policja? Ceny takiego alkomatu zaczynają się od 1549 zł.\nbox:offerCarousel\nJest też kilka innych ciekawych propozycji:\nAlcoFind DA3000. Ten model może być stosowany zarówno z ustnikiem, jak i bez niego. Ma układ sprawdzający stan sensora przed każdym pomiarem, uniemożliwiający przeprowadzenie kolejnego testu, zanim sensor zostanie całkowicie oczyszczony z oparów alkoholu znajdujących się w komorze pomiarowej. Ma także moduł oszczędzający baterię i funkcję wyświetlania jej stanu – nie grozi nam niespodziewane wyczerpanie się baterii w połowie badania. DA3000 jest opatrzony certyfikatem unijnym CE. Cena od 89 zł.\nbox:offerCarousel\nOvermax AD-02 – jego cena obejmuje aż cztery kalibracje w ciągu roku. Czytelny wyświetlacz LCD z podświetleniem pozwala na wykonanie pomiarów nawet po ciemku, a powiadomienia dźwiękowe informują na przykład o niskim stanie baterii albo o niewłaściwie wykonanym pomiarze. Cena od 73,80 zł.\nbox:offerCarousel\nInni producenci sprzętu tego typu to na przykład Alcosafe czy Alkohit, a przyzwoity alkomat można kupić nawet za mniej niż 200 złotych. To doskonały pomysł na świąteczny upominek. W wielu domach może przydać się jeszcze podczas wigilijnej kolacji czy następnego ranka.",
        "output": "Prezenty gwiazdkowe dla naszych najbliższych powinny być praktyczne. Oto jeden z pomysłów na upominek, który przyda się niemal każdemu. Mimo że jest niezbyt drogi, uratuje od mandatu, utraty prawa jazdy lub wypadku. Sprawdźcie, co mam na myśli.",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    }
]