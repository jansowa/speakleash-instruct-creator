[
    {
        "instruct": "Stwórz wstęp dla podanego artykułu.",
        "input": "Odzież softshell robi zawrotną karierę od mniej więcej dekady. Na początku pokochali ją sportowcy, później osoby aktywne i w końcu rodzice. Ubrane w nią dzieci nie marzną, są chronione przed wiatrem, a jednocześnie się nie pocą. Tego typu odzież zimą jest bezkonkurencyjna, co zawdzięcza swojej konstrukcji.\nCo to jest softshell?\nSoftshell (ang. soft – miękki, delikatny i shell – skorupa) to określenie odzieży outdoorowej, która stanowi alternatywę dla tradycyjnych trzech warstw (hard shell) ubrania: bielizny termicznej, odzieży wierzchniej oraz swetra. Oznacza to, że jedna warstwa odzieży zastępuje trzy inne, a to przekłada się na oszczędność i wygodę. Ubrania tego typu są wiatroszczelne, oddychające i dostosowane do większości warunków klimatycznych. Od odzieży wodoodpornej odróżnia ją szybkie odprowadzanie wilgoci – softshell jest przewiewny i nie dopuszcza do wytwarzania potu, ale nie jest całkowicie wodoodporny, rzęsisty deszcz prawdopodobnie go pokona. Z kolei przy lekkich opadach czy mokrym śniegu sprawdzi się znakomicie. Trzeba pamiętać też o tym, by na odzież typu softshell nie wkładać odzieży wodoodpornej, ponieważ wówczas nie będzie cyrkulacji powietrza.\nOdzież softshell jest chętnie wybierana przez sportowców i osoby prowadzące aktywny tryb życia. Jest idealna do aktywności sportowych (nordic walking, jogging, trekking czy kolarstwo), a także nieodzowna podczas wypraw w góry, zwłaszcza w mroźne rejony globu, takie jak Skandynawia.\nSoftshell dla dzieci\nOdzież typu softshell świetnie nadaje się także dla dzieci, szczególnie zimą. Dziecko jest chronione przed zimnem i wiatrem, nie musi nosić wielu warstw odzieży, co zapewnia swobodę i w końcu przy intensywnym wysiłku nie poci się, dzięki oddychalności materiału. Warto zainwestować przede wszystkim w spodnie z tej tkaniny. Zimą, przy zabawie w śniegu, zapewnią one dziecku najlepszą ochronę.\nSpodnie na zimę dla dziewczynki\nbox:imagePins\nbox:pin\nbox:pin\nbox:pin\nbox:pin\nbox:pin\nbox:pin\nSpodnie softshell dla dzieci są skonstruowane tak, żeby zapewnić maksimum komfortu i beztroską zabawę na zewnątrz. Dziewczynki będą dobrze się czuły w spodniach w delikatnym różowym kolorze (H&M). W nogawki wszyto ściągacze i wprowadzono dodatkowe taśmy, dzięki czemu spodnie się nie przesuwają i nie ściągają. Do tego ciepłe i wygodne buty zimowe, również z różowymi motywami (Martens). Koniecznie na zimę potrzebna jest także ciepła kurtka (Coccodrillo). Jest dziewczęca dzięki powtarzającemu się motywowi kokardek, a przy tym bardzo ciepła. Ma kaptur oraz wszyte rękawiczki. To bardzo dobry sposób, żeby dziecko ich nie gubiło. Pod tego typu kurtkę nie trzeba wkładać wielu warstw odzieży. Bawełniana bluzka (5, 10, 15) w zupełności wystarczy. Na koniec pozostają jeszcze szalik i czapka (Endo).\nSpodnie na zimę dla chłopca\nbox:imagePins\nbox:pin\nbox:pin\nbox:pin\nbox:pin\nbox:pin\nbox:pin\nMali mężczyźni uwielbiają zimą spędzać czas na zewnątrz. Odpowiednia odzież jest w tym przypadku wręcz nieodzowna. Świetną propozycją dla chłopca są spodnie softshell z szelkami, które utrzymają spodnie na swoim miejscu i nie będą ograniczały zabawy. Do nich wystarczy włożyć zwykły T-shirt i miękką bluzę (Pinokio). Zabawa na dworze nie obędzie się bez ciepłej kurtki (Smyk), np. w paski dobrane kolorystycznie do spodni. Kolejnym elementem zestawu jest odpowiednie obuwie zimowe, nieprzepuszczające wody, z wygodnym zapięciem (Bartek). Żeby zabawa śniegiem była w ogóle możliwa, potrzebne są rękawiczki. Młodsze dzieci ucieszą się z tych, które będą połączone sznurkiem (Coccodrillo). Konieczna jest też czapka, najlepiej dwustronna w intensywnym kolorze (Tchibo).",
        "output": "Odzież dla dziecka w sezonie zimowym musi spełniać kilka warunków: chronić przed zimnem, zabezpieczać przed wiatrem i zapewniać przepływ powietrza. Tym wymaganiom sprosta ubranie wykonane z tkaniny typu softshell.",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Stwórz wstęp dla podanego artykułu.",
        "input": "Nie ma nic przyjemniejszego, niż siedzenie w ciepły letni wieczór w ogrodzie z rodziną i przyjaciółmi i wspólne delektowanie się smacznymi potrawami. Tę sielankę mogą jednak zakłócić wszechobecne insekty – komary, muchy, meszki. Aby uniknąć spotkania z niechcianymi gośćmi, warto się zaopatrzyć w pawilon ogrodowy z moskitierą. Jest wiele modeli takich pawilonów – przyjrzyjmy im się lepiej. \nZanim przystąpisz do wyboru konkretnego produktu, zwróć uwagę na kilka spraw. \nPawilon do ogrodu powinien mieć lekką, ale solidną i wytrzymałą konstrukcję, którą łatwo samodzielnie postawić i zdemontować.\nSufit i ściany przynajmniej w części powinny być uszyte z nieprzemakalnej tkaniny chroniącej przed deszczem i wiatrem.\nMoskitiera powinna mieć funkcję zdejmowania lub związywania – przyda się w ciągu dnia, kiedy zechcesz skorzystać ze słońca. \nWygodny pawilon to taki, w którym nie musisz się schylać, zatem odpowiednia wysokość to przynajmniej 2 m. \nNa małe spotkanie czy dużą imprezę?\nbox:offerCarousel\nPawilony ogrodowe wyglądem przypominają trochę namioty z przedsionkami lub dostawiane do przyczep kempingowych. Możesz wybrać obszerny, w którym bez problemu pomieszczą się goście w czasie garden party, lub mniejszy, tylko dla najbliższej rodziny. Pawilony duże to te, których jeden z boków ma co najmniej 4 m długości. Na większe imprezy idealne będą namioty bankietowe, o wymiarach 6 m x 12 m i zazwyczaj zamiast moskitiery mające okna z przezroczystej folii. Ścianki mniejszych mierzą zwykle ok. 2 m. \nMały, z dużymi możliwościami\nWśród mniejszych, rodzinnych modeli godny polecenia jest praktyczny i nieduży namiot, który ma sześć ścian bocznych o szerokości 2 m i wysokości 2,5 m. Dach wykonany jest z wodoodpornego tworzywa sztucznego, a ściany boczne mają moskitierę z bardzo drobnej siateczki, która dobrze chroni przed insektami, a jednocześnie zapewnia dopływ światła. Dół całego namiotu także wykonany jest z wodoodpornego brezentu, co przy mocnych deszczach stanowi solidną ochronę. Pawilon ten kupisz za ok. 250 zł. \nbox:offerCarousel\nDla najmłodszych\nA może twoje dzieci chcą urządzić własne przyjęcie? Możesz także dla nich zainstalować w ogrodzie któryś z pawilonów dziecięcych. Są to kameralne namioty o wymiarach 1,5 m x 1,5 m, a wszystkie cztery boczne ścianki wyposażone są w moskitierę, dlatego dzieciom nie będą dokuczały komary czy meszki. To bezpieczna zabawka, którą można ustawić także na miękkim podłożu, np. w piaskownicy. Pawilon kosztuje ok. 70 zł. \nDla przedsiębiorczych\nDuży pawilon ogrodowy możesz także wykorzystać w celach handlowych i zarobkowych. Jeśli np. chcesz sprzedać na targu nadmiar truskawek lub pomidorów z własnego ogrodu, taki namiot będzie idealnym straganem – zmieścisz w nim skrzynki, ladę i miejsce do siedzenia, a dach skutecznie ochroni ciebie i twój towar przed słońcem lub deszczem. \nA może wesprzesz się roślinką?\nChcesz się jeszcze lepiej zabezpieczyć przed niechcianymi, fruwającymi gośćmi? Wystarczy, że w niedalekiej odległości od pawilonu lub nawet jego wnętrzu ustawisz rośliny odstraszające komary. Gatunków słynących z mocnego zapachu jest wiele: lawenda, bazylia, mięta pieprzowa. Bardzo intensywnie pachnie też geranium – jego cytrynowa woń skutecznie zniechęca większość insektów. Warto wiedzieć, że różnego rodzaju nalewki lub soki z liści tej rośliny dobrze działają także na układ oddechowy człowieka i pomagają zwłaszcza na problemy z gardłem. \nZobacz również: Kupujemy oświetlenie ogrodowe",
        "output": "Gdzie w ogrodzie schronić się przed zbyt mocnym słońcem lub deszczem? Jak uciec przed plagą komarów? Jest proste i sprawdzone rozwiązanie: pawilon ogrodowy z moskitierą.",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Stwórz wstęp dla podanego artykułu.",
        "input": "W sprzedaży jest wiele różnych monitorów do komputerów stacjonarnych, które kosztują od kilkuset do kilku tysięcy złotych. Te droższe modele przeznaczone są zwykle dla prawdziwych fanatyków gier lub grafików komputerowych. Wybór monitora do biura lub domu nie powinien wiązać się dużymi wydatkami i wystarczające będą urządzenia w cenie nieprzekraczającej 700 zł. Oto pięć modeli takich monitorów, których zakup warto rozważyć.\nAsus VX238H\nTo 23-calowy monitor wyświetlający obraz w rozdzielczości Full HD, czyli 1920 na 1080 pikseli. Współczynnik kontrastu dynamicznego w tym modelu wynosi aż 80 000 000:1. Monitor podłączany do komputera przez port HDMI zapewni bardzo dobrą jakość obrazu i koloru. Asus VX238H dzięki funkcji Aspect Control pozwala zdecydować o wyświetlanym trybie w wersji pełnej lub w proporcjach 4:3. Urządzenie cechuje bardzo szybki czas reakcji – 1ms. Zapewnia to płynny obraz podczas odtwarzania wideo. Cena: ok. 700 zł.\nDell P1914S\nMonitor o przekątnej 19 cali, który wyświetla obraz w rozdzielczości SXGA, czyli 1280 na 1024 pikseli. Maksymalna częstotliwość odtwarzania to 60 Hz. Urządzenie zapewnia bardzo szeroki kąt widzenia 178°/178°. Monitor można obracać i pochylać. Obudowa pozwala też zmieniać orientację poziomą na pionową. Dzięki temu Dell P1914S sprawdzi się nie tylko podczas oglądania filmów lub zdjęć, ale też przy czytaniu długich dokumentów tekstowych. Czas reakcji monitora Dell P1914S to 8 ms, natomiast współczynnik kontrastu dynamicznego to 2 000 000:1. Zastosowane podświetlenie LED zapewnia jasny i wyraźny obraz. Cena: ok. 500 zł.\nSamsung LT22E390EW\nModel ten łączy w sobie funkcjonalność monitora oraz telewizora. Urządzenie o przekątnej 21,5 cala wyświetla obraz o rozdzielczości 1920 na 1080 pikseli. Ten monitor charakteryzuje się współczynnikiem statycznego kontrastu na poziomie 1000:1. W modelu Samsung LT22E390EW zastosowano technologię Picture-in-Picture Plus, dzięki której użytkownik może na jednym ekranie jednocześnie oglądać programy telewizyjne oraz pracować na komputerze. Cena: ok. 700 zł.\nAOC G2260VWQ6\nAOC G2260VWQ6 to monitor o przekątnej 21,5 cala. Wyświetlany na urządzeniu obraz ma proporcje 16:9, a rozdzielczość to 1920 na 1080 pikseli. Monitor może się także pochwalić szybkim czasem reakcji na poziomie 1 ms, co jest szczególnie przydatne podczas grania lub oglądania filmów. Model ten został wyposażony w funkcję, która redukuje zmęczenie oczu podczas pracy. Technologia Anti-Blue Light polega na ograniczeniu negatywnie działającego na wzrok światła niebieskiego w celu zwiększenia komfortu pracy przed komputerem. Cena: ok. 550 zł.\nAOC E2470SWDA\nTo monitor o przekątnej o długości 23,6 cala, z ekranem o rozdzielczości 1920 na 1080 pikseli. Dzięki bezodblaskowemu panelowi TN z podświetleniem LED i współczynnikowi kontrastu na poziomie 20 000 000:1 urządzenie zapewnia ostry i nasycony kolorami obraz. AOC E2470SWDA wyposażony jest także w inteligentne oprogramowanie zmniejszające zużycie energii. Cena: ok. 530 zł.\nCzy monitor za 700 zł będzie wystarczający?\nMonitor kosztujący niecałe 700 zł będzie urządzeniem, które okaże się wystarczające dla większości użytkowników komputerów w domu lub biurze. Przed wyborem konkretnego modelu warto zwrócić uwagę na jego parametry oraz dodatkowe funkcje, takie jak możliwość obracania monitora do pozycji pionowej, tryb Picture-in-Picture itp.",
        "output": "Wybór monitora do komputera stacjonarnego to niełatwe zadanie. Poszczególne urządzenia różnią się nie tylko długością przekątnej i rozdzielczością, ale też typem matrycy, technologią podświetlania ekranu i czasem reakcji. Podpowiadamy, który monitor wybrać spośród modeli kosztujących nie więcej niż 700 zł.",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    }
]